VIII PRAEFATIO

adornatus prodiit, quae et aliis nominibus requiras et in
opera qualis haec cst acerbe desideres? Vel Ciceroni, licet
multi multum uariae curae attulerint, illud ne hodie qui-
dem quisquam praestitit, quod ante omnia fuit praestan-
dum: nec eo multo melius habiti sunt e grammaticorum
turba superstites tantum non omnes. Sed eorum scriptorum
rumor aut certior fama parari, quales significo, editiones
ferebat: quarum dotes, ne in festinationis culpam incurre-
rem, exspectare debebam, nisi contigisset mihi usum earum
quasi anticipare. Hoc enim debeo eximiae beniuolentiae
egregiorum uirorum, qui manu scriptorum, quos posside-
rent, thesauros liberaliter recluserunt mihi et Ennio meo.
Et Macrobii quidem Saturnalibus tum nondum foras datis
LVDOVICVS IANVS, quarum usus foret, pagellas typis exâ€”
pressas ad me transmisit. Ad Varronis locos Florentini
libri uarias lectiones LEONARDVS SPENGELIVS ex ea, quam
denuo Henricus Keilius accuratissime fecit, conlatione mea
gratia excerpsit. Ipsius autem KEILII comitati acceptam
refero, quam e minorum grammaticorum, Charisii, Dio-
medis, Donati, Marii Victorini, Cassiodorii, codicibus
scripturae discrepantiam exhibui. Gellius et Priscianus
quantam partem Ennii reliquiarum continent, eam ,mihi
codicum copiis MARTINI HERTZII instruere licuit. E Nonii
libro Bambergensi, cuius mutila hodie conditio plurimos
Ennii quoque uersus absorpsit, tenuem, quam ad annales
praebebat, scripturae uarietatem CAROLI HALMII benigni-
tate accepi: eo uero largiora et splendidiora ad Ciceronis
locos subsidia eiusdem uiri praestantissimi eximiae libera-
litati debentur. Quibus ALFREDI FLECKEISENI accede-
bat ad Catonem maiorem apparatus lautissimus. Porro
Ilbergius in itinere Cassellani codicis Seruii partem a
Bergkio non editam inspexit mihique quae his laciniis ad
Ennium continebantur commodauit. Denique antiquam

