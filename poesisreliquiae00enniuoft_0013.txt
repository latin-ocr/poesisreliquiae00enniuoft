PRAEFATIO

Q. Ennii poesim per multorum libros dispersam qui
in unum conligere et emendate scriptas particulas in in-
tegrioris aliquam corporis speciem restaurare hodie suscepe-
rit, is uereor ut cuiquam aut superuacaneum laborem subire
aut intempestiuam insumere operam uideatur. Nam cum
nostra demum aetas etiam remotissimis, quae diu neglectae
iacebant, litterarum Romanarum partibus exoptatam lucem
attulerit, tum superiorum Ennii editionum uix ulla cst,
quae desiderio paullo seueriori satis facere possit. Etenim
nequid iniquius de Stephanorum cura iudicem, quos
conquirendi Ennianas reliquias initium fecisse constat,
uel ipsa Columnae laudabilis industria multum afuit, ut
omnia, quae in hoc genere praestari debeant, confecerit.
Ni mirum interpretem tam rerum quam dictionis Ennianae
pro illa quidem aetate egregie se gessit, criticam operam,
qua maxime indigebant hi uersus, parum intente nauauit,
nec fere attigit disponendi ac probabili, quo olim fuis-
sent ordine, conectendi fragmenta officium. Neque is qui
repetendo Columna-e libro praefuit Hesselius, nouare
quicquam in auctoris opere instituit3 supplementum tantum
huic nouae editioni uarias eruditorum in Ennium notas et
castigationes subiecit.

Praeter illos autem nemo, quae de Ennii carminibus
super sunt, omnia comprehendit: scd tragici epiciquc tan-
tum generis particulae, in duos quasi granorum aceruulos
conlectae, tractabantur seorsim. Ac tragoediae quidem
reliquiis, in tragicorum Latinorum corpore receptis, olim

